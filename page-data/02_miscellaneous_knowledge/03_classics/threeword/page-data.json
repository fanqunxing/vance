{"componentChunkName":"component---src-templates-blog-post-js","path":"/02_miscellaneous_knowledge/03_classics/threeword/","result":{"data":{"site":{"siteMetadata":{"title":"Vance’s Blog"}},"markdownRemark":{"id":"d92c2996-be79-5656-ace5-9e7869b2aee9","excerpt":"…","html":"<h3>三字经</h3>\n<p>[宋] 王应麟</p>\n<p>人之初，性本善。性相近，习相远。</p>\n<p>苟不教，性乃迁。教之道，贵以专。</p>\n<p>昔孟母，择邻处。子不学，断机杼。</p>\n<p>窦燕山，有义方。教五子，名俱扬。</p>\n<p>养不教，父之过。教不严，师之惰。</p>\n<p>子不学，非所宜。幼不学，老何为。</p>\n<p>玉不琢，不成器。人不学，不知义。</p>\n<p>为人子，方少时。亲师友，习礼仪。</p>\n<p>香九龄，能温席。孝于亲，所当执。</p>\n<p>融四岁，能让梨，悌于长，宜先知。</p>\n<p>首孝悌，次见闻。知某数，识某文。</p>\n<p>一而十，十而百。百而千，千而万。</p>\n<p>三才者，天地人。三光者，日月星。</p>\n<p>三纲者，君臣义。父子亲，夫妇顺。</p>\n<p>曰春夏，曰秋冬。此四时，运不穷。</p>\n<p>曰南北，曰西东。此四方，应乎中。</p>\n<p>曰水火，木金土。此五行，本乎数。</p>\n<p>十干者，甲至癸。十二支，子至亥。</p>\n<p>曰黄道，日所躔。曰赤道，当中权。</p>\n<p>赤道下，温暖极。我中华，在东北。</p>\n<p>寒燠均，霜露改。右高原，左大海。</p>\n<p>曰江河，曰淮济。此四渎，水之纪。</p>\n<p>曰岱华，嵩恒衡。此五岳，山之名。</p>\n<p>古九州，今改制，称行省，三十五。</p>\n<p>曰士农，曰工商。此四民，国之良。</p>\n<p>曰仁义，礼智信。此五常，不容紊。</p>\n<p>地所生，有草木。此植物，遍水陆。</p>\n<p>有虫鱼，有鸟兽。此动物，能飞走。</p>\n<p>稻粱菽，麦黍稷。此六谷，人所食。</p>\n<p>马牛羊，鸡犬豕。此六畜，人所饲。</p>\n<p>曰喜怒，曰哀惧。爱恶欲，七情俱。</p>\n<p>青赤黄，及黑白。此五色，目所识。</p>\n<p>酸苦甘，及辛咸。此五味，口所含。</p>\n<p>膻焦香，及腥朽。此五臭，鼻所嗅。</p>\n<p>匏土革，木石金。丝与竹，乃八音。</p>\n<p>曰平上，曰去入。此四声，宜调协。</p>\n<p>高曾祖，父而身。身而子，子而孙。</p>\n<p>自子孙，至玄曾。乃九族，人之伦。</p>\n<p>父子恩，夫妇从。兄则友，弟则恭。</p>\n<p>长幼序，友与朋。君则敬，臣则忠。</p>\n<p>此十义，人所同。当师叙，勿违背。</p>\n<p>斩齐衰，大小功。至缌麻，五服终。</p>\n<p>礼乐射，御书数。古六艺，今不具。</p>\n<p>惟书学，人共遵。既识字，讲说文。</p>\n<p>有古文，大小篆。隶草继，不可乱。</p>\n<p>若广学，惧其繁。但略说，能知原。</p>\n<p>凡训蒙，须讲究。详训诂，明句读。</p>\n<p>为学者，必有初。小学终，至四书。</p>\n<p>论语者，二十篇。群弟子，记善言。</p>\n<p>孟子者，七篇止。讲道德，说仁义。</p>\n<p>作中庸，乃孔伋。中不偏，庸不易。</p>\n<p>作大学，乃曾子。自修齐，至平治。</p>\n<p>孝经通，四书熟。如六经，始可读。</p>\n<p>诗书易，礼春秋。号六经，当讲求。</p>\n<p>有连山，有归藏。有周易，三易详。</p>\n<p>有典谟，有训诰。有誓命，书之奥。</p>\n<p>我周公，作周礼。著六官，存治体。</p>\n<p>大小戴，注礼记。述圣言，礼乐备。</p>\n<p>曰国风，曰雅颂。号四诗，当讽咏。</p>\n<p>诗既亡，春秋作。寓褒贬，别善恶。</p>\n<p>三传者，有公羊。有左氏，有谷梁。</p>\n<p>经既明，方读子。撮其要，记其事。</p>\n<p>五子者，有荀扬。文中子，及老庄。</p>\n<p>经子通，读诸史。考世系，知终始。</p>\n<p>自羲农，至黄帝。号三皇，居上世。</p>\n<p>唐有虞，号二帝。相揖逊，称盛世。</p>\n<p>夏有禹，商有汤。周文武，称三王。</p>\n<p>夏传子，家天下。四百载，迁夏社。</p>\n<p>汤伐夏，国号商，六百载，至纣亡。</p>\n<p>周武王，始诛纣。八百载，最长久。</p>\n<p>周辙东，王纲坠。逞干戈，尚游说。</p>\n<p>始春秋，终战国。五霸强，七雄出。</p>\n<p>嬴秦氏，始兼并。传二世，楚汉争。</p>\n<p>高祖兴，汉业建。至孝平，王莽篡。</p>\n<p>光武兴，为东汉。四百年，终于献。</p>\n<p>魏蜀吴，争汉鼎。号三国，迄两晋。</p>\n<p>宋齐继，梁陈承。为南朝，都金陵。</p>\n<p>北元魏，分东西。宇文周，与高齐。</p>\n<p>迨至隋，一土宇。不再传，失统绪。</p>\n<p>唐高祖，起义师。除隋乱，创国基。</p>\n<p>二十传，三百载。梁灭之，国乃改。</p>\n<p>梁唐晋，及汉周。称五代，皆有由。</p>\n<p>炎宋兴，受周禅。十八传，南北混。</p>\n<p>辽与金，皆称帝。元灭金，绝宋世。</p>\n<p>舆图广，超前代。九十年，国祚废。</p>\n<p>太祖兴，国大明。号洪武，都金陵。</p>\n<p>迨成祖，迁燕京。十六世，至崇祯。</p>\n<p>权阉肆，寇如林。李闯出，神器焚。</p>\n<p>清世祖，膺景命。靖四方，克大定。</p>\n<p>由康雍，历乾嘉，民安富，治绩夸。</p>\n<p>道咸间，变乱起，始英法，扰都鄙。</p>\n<p>同光后，宣统弱，传九帝，满清殁。</p>\n<p>革命兴，废帝制，立宪法，建民国。</p>\n<p>古今史，全在兹。载治乱，知兴衰。</p>\n<p>史虽繁，读有次。史记一，汉书二。</p>\n<p>后汉三，国志四。兼证经，参通鉴。</p>\n<p>读史者，考实录。通古今，若亲目。</p>\n<p>口而诵，心而惟。朝于斯，夕于斯。</p>\n<p>昔仲尼，师项橐。古圣贤，尚勤学。</p>\n<p>赵中令，读鲁论。彼既仕，学且勤。</p>\n<p>披蒲编，削竹简。彼无书，且知勉。</p>\n<p>头悬梁，锥刺股。彼不教，自勤苦。</p>\n<p>如囊萤，如映雪。家虽贫，学不辍。</p>\n<p>如负薪，如挂角。身虽劳，犹苦卓。</p>\n<p>苏老泉，二十七。始发奋，读书籍。</p>\n<p>彼既老，犹悔迟。尔小生，宜早思。</p>\n<p>若梁灏，八十二。对大廷，魁多士。</p>\n<p>彼既成，众称异。尔小生，宜立志。</p>\n<p>莹八岁，能咏诗。泌七岁，能赋棋。</p>\n<p>彼颖悟，人称奇。尔幼学，当效之。</p>\n<p>蔡文姬，能辨琴。谢道韫，能咏吟。</p>\n<p>彼女子，且聪敏。尔男子，当自警。</p>\n<p>唐刘晏，方七岁。举神童，作正字。</p>\n<p>彼虽幼，身已仕。有为者，亦若是。</p>\n<p>犬守夜，鸡司晨。苟不学，曷为人。</p>\n<p>蚕吐丝，蜂酿蜜。人不学，不如物。</p>\n<p>幼而学，壮而行。上致君，下泽民。</p>\n<p>扬名声，显父母。光于前，裕于后。</p>\n<p>人遗子，金满赢。我教子，唯一经。</p>\n<p>勤有功，戏无益。戒之哉，宜勉力。</p>","frontmatter":{"title":"三字经原文","date":"October 14, 2023","description":null}},"previous":{"fields":{"slug":"/01_technology/03_tools/vscode/cannt_exit_terminal/"},"frontmatter":{"title":"ctrl + c 不能结束vscode terminal"}},"next":{"fields":{"slug":"/01_technology/03_tools/clash/"},"frontmatter":{"title":"科学上网 clash"}}},"pageContext":{"id":"d92c2996-be79-5656-ace5-9e7869b2aee9","previousPostId":"54e8db6d-ac17-5f8a-b1d2-5ca2bda9f10e","nextPostId":"5371ef4b-aae7-5ccb-81f8-7e0689ef6a66"}},"staticQueryHashes":["2841359383","3257411868"]}